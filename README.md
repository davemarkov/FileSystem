ФАЙЛОВА СИСТЕМА

Да се напише програма, която симулира файлова система, и позволява работа с нея в интерактивен режим.

Файловите системи служат за организация на данни в именувани блокове данни, наречени файлове. Файловете от своя страна са организирани в йерархична структура чрез използването на директории. В Unix-базираните системи, коренът на файловата система се означава с /, като същият символ се използва и за разделител на директории.

Целта на проекта е да се реализира програма, която записва информацията за файловата система в подходящо избрана структура (в паметта или във файл). Програмата да предлага конзолен интерфейс за работа със системата, като поддържа командите:

pwd — извежда пълния път до текущата директория (в началото /)
cd — променя текущата директория
     синтаксисът е cd <директория>
cd - /full/path сменя текущата директория с тази, зададена като параметър
     relative/path сменя текущата директория с тази, зададена с относителен път относно текущата директория
     .. означава родителската директория, например cd scheme/../haskell/../scheme/../haskell е еквивалентно на cd haskell
ls — извежда съдържанието на директория
     извежда съдържанието на текущата директория
     relative/path извежда съдържанието на директория, зададена с относителен път относно текущата
     /full/path извежда съдържанието на директория, зададена с абсолютен път
cat — конкатенира съдържанието на файлове
     общият синтаксис е cat <файл1> <файл2> … <файлn> > <изходен-файл>
     <файл1> <файл2> … <файлn> са относителни или абсолютни пътища
     <изходен-файл> е файл, в който се записва резултатът
     съдържанията на <файл1> <файл2> … <файлn> се слепват в реда, в който са зададени пътищата на файловете, и резултатът се 
     извежда в изходен файл
     ако няма нито един <файл>, съдържанието се въвежда от стандартния вход, като въвеждането приключва при въвеждане на знак точка     
     самостоятелно на ред.
     ако няма <изходен-файл>, съдържанието се извежда на стандартния изход
rm — изтриване на файл
     синтаксисът е rm <файл1> <файл2> … <файлn>
     изтрива всичките файлове, подадени като аргументи
